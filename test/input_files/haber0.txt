Zirveden düşen Kartal Milan sendromu yaşıyor. Şampiyonluk yarışını kendi sahasında
aldığı başarısız sonuçlarla kaybeden bir diğer takım ise Milan oldu. Son
şampiyonluğunu 2003-04 sezonunda yaşayan Milan için San Siro bu yıl tam bir
kâbus oldu. Çizme'nin devi bu sezon kendi sahasında ilk galibiyetini almak için
tam 9 hafta bekledi. Ligin 18. haftasında kendi sahasında Napoli'yi 5-2 yenerek
ilk galibiyetini alan Milan, San Siro'da şu ana kadar oynadığı 16 karşılaşmanın
sadece 5'inde sahadan 3 puanla ayrıldı. San Siro'da sadece 22 puan toplayan
Milan, 7 maçta berabere kalırken, 4 maçta sahadan puansız ayrıldı. San Siro'da
kâbus yaşayan Milan deplasmanda daha başarılı bir performans çizdi. Deplasmanda
16 maç sonunda 30 puan toplarken, 9 galibiyet, 3 beraberlik ve 4 yenilgi aldı.
Kendi sahasında 20 gol atarken, deplasmanda rakip fileleri 28 kez havalandırdı.
Şampiyonluktaki ezeli rakibi İnter karşısında yarıştan erken kopmasında, kendi
saha avantajını iyi kullanamaması etkili oldu. Şampiyonluğa 4 yıldır hasret
olan Milan'ın bu yıl beklentisi lig, olmazsa geçen yıl olduğu gibi Şampiyonlar
Ligi kupasıydı. Bu hevese ikinci turda Arsenal son noktayı koyarak, Milan'ın
kupasız bir sezon geçirmesine sebep oldu. Milan bu sezon yaşadığı kendi saha
krizinin benzerini 1934-35 sezonunda yaşamıştı. Mussolini ve Meazza gibi dev
yıldızların olduğu sezonda Milan 8 hafta galibiyete hasret kalmıştı.
